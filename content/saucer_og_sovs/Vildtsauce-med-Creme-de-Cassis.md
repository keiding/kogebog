title: "Vildtsauce med Creme de Cassis"
draft: false
weight: 1
noOfServings: 
ingredients:
	- 50-100 gram afpuds fra vildt (kan erstattes af en smule god vildtfond)
	- 1 løg
	- 1 fed hvidløg
	- 2 enebær
	- 2 kviste timian
	- 1 laurbærblad
	- 1 tsk. brun farin
	- 150 ml kraftig rødvin
	- 50 ml cognac eller armagnac
	- 50 ml Creme de Cassis
	- 100 ml Ruby portvin
	- 3 spsk. piskefløde
	- ½ tsk. dijonsennep
	- Salt
	- Peber
---

Afpuds fra vildkød brunes i neutral olie med grofthakket løg og et fed
upillet hvidløg. Tilsæt to enebær samt timian og laurbærblade. Når kødet
er karamelliseret, kommes en anelse brun farin ved, før panden
deglaceres med rødvin. Lad rødvinen simre i en halv time, og spæd til
med vand for at holde kødet dækket af væske. Hæld derefter igennem en
fin si eller etamine, og sæt på køl.

Resten af saucen laves efter stegningen af det pågældende stykke vildt.

Mens det stegte vildtkød hviler, forsættes saucen i panden hvori
vildtkødet blev tilberedt. Deglacér panden med cognac, portvin og Creme
de Cassis, der reduceres til en sirup. Efterfølgende tilsættes det
reducerede rødvin fra afpudset, og reduceres indtil saucen kan dække
bagsiden af en ske. Tilsæt en anelse fløde og dijonsennep, kog igennem
1-2 minutter, og passér saucen igennem en sigte før smagen justeres med
salt, peber og citronsaft.

*Note: Ønsker man mere sauce, kan man komme mørk hønsefond eller
kalvefond i sammen med den reducerede rødvin. For en lettere sauce kan
fløde og sennep udelades.*

