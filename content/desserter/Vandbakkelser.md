title: "Vandbakkelser"
draft: false
weight: 1
noOfServings: 
ingredients:
	- 125 ml. mælk
	- 125 ml. vand
	- 100 gram smør
	- 150 gram sigtet mel
	- 3-4 mellemstore æg
	- Nip salt
	- Stort nip sukker
---

Smørret smeltes over moderat varme med sukker, salt, vand og mælk. Når
blandingen når kogepunktet, samles den med melet. Denne masse bages af i
et minuts tid over medium varme under omrøring for at frigive fugten i
dejen. Dejen sættes derefter til side cirka 5 minutter. Når dejen har
kølet en anelse, men stadig er varm, piskes æggene sammen. Æggemassen
tilsættes dejen i portioner, der cirka svarer til et lille æg, under
omrøring.

Dejen vil skille, når æggene tilsættes, og det er vigtigt, at den bliver
rørt kraftigt, så den samles, før mere æg kommes ved. Man kan komme ud
for at skulle tilsætte lidt mindre eller mere æg end skrevet i
opskriften, afhængigt af æggenes størrelse. Når dejen er blank og glat i
konsistensen, og hverken tør eller flydende, er den færdig, og den
kommes i en sprøjteposte.

Dejen kan nu sprøjtes i forskellige former, afhængigt af, hvad de skal
bruges til. Til eclair bruges en tylle med en åbning på cirka 15 mm.
Vandbakkelserne bages i cirka 20-25 minutter på 180 grader varmluft
indtil gyldne, grænsende til let brune. Ovnen må ikke åbnes under
bagningen, da vandbakkelserne i så fald vil falde sammen. Når de er
færdige, sættes de til afkøling på en bagerist.

*Note: Kan for eksempel serveres fyldt med flødeskum smagt til med
flormelis og citronskal.*

