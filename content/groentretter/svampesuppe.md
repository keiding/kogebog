---
title: Svampesuppe
weight: 35
draft: false
date: 2021-11-07 19:10:30.952699 +0100 CET m=+0.042323210
noOfServings: 2
ingredients:
  - 15 gram tørrede svampe
  - 250 gram champignon
  - 80 ml tør Vermouth 
  - 1 stort skalotteløg
  - 1/2 fed hvidløg 
  - 2 kviste timian
  - 2 spsk. 38% creme fraiche
  - Vand eller let grøntsagsfond 
  - Citronsaft
  - Salt
  - Peber
  - Olivenolie
  - Sukker
---

NB: work in progress

Udblød de tørrede svampe i en stor kop varmt vand, ca. 20 minutter. Hak skalotteløget fint og skær det halve fed hvidløg i tynde skiver. Sæt til side. Rens champignon, og skær de fleste af svampene i tern; snit dog 3-4 store champignon i tynde skiver, kom citronsaft på så de ikke oxiderer og sæt til side. Pluk bladene af timiankvistene. 

Tag de udblødte tørrede svampe fra deres væde og hak groft. Varm olivenolie i en gryde og sauter ternene af svampe samt de hakkede udblødte svampe med et nip salt, indtil de er gyldne. Kom skalotter, hvidløg og timian ved og sauter videre på middel varme, 2-3 minutter. Kom Vermouth på og kog ind til 1/3. 

Kom de skivede champignon, væden fra de udblødte tørrede svampe, samt en stor kop vand eller fond ved og kog rolig i 20 minutter. Kom creme fraiche ved og blend indtil helt glat. Passér eventuelt igennem en finsigte før suppen varmes og smages til med salt, peber, citronsaft og muligvis et nip sukker. 

Server med ristet fuldkornsbrød. 