---
title: Chorizo med bønner og tomat
draft: false
weight: 1
noOfServings: 2
ingredients:
  - 2 løg
  - 2 fed hvidløg
  - 1 dåse forkogte hvide bønner/butterbeans, skyllede
  - 80 gram tørret chorizo
  - 1½ spsk. tomatpuré
  - 125 ml tør vermouth
  - Cayennepeber
  - Sherryeddike
  - Salt
  - Peber
---

Skær chorizoen i tern, og sautér over medium varme indtil fedtet er
smeltet fra. Kom fintsnittet løg og hvidløg på, og sautér uden at det
tager farve. Chorizoen krydrer retten, og man behøver ikke at salte før
den sidste justering af smagen. Når løgene er blevet bløde, kommes
tomatpuré ved og ristes af indtil det får en rustrød farve. Vær
opmærksom, da det let brænder på. Kog panden af med den tørre vermouth,
og reducér til halvdelen. Kom bønnerne ved, og justér konsistensen med
vand efter smag. Simr i 10-15 minutter, og smag til med salt, peber,
sherryeddike og et nip cayennepeber.

*Note: Kom eventuelt tern af knoldselleri i, eller vend til slut nogle
håndfulde ribbet grønkål i.*

