---
title: Pasta med squash og ærter
weight: 50
draft: false
date: 2021-10-31 23:15:06.789236 +0100 CET m=+0.043986168
noOfServings: 2
ingredients:
  - 1 portion hjemmelavet pasta skåret til pappardelle
  - 1 lille økologisk squash
  - 2 håndfulde ærter, gerne friske
  - 125 ml tør vermouth
  - 1 spsk. smør
  - Citronsaft
  - Salt
  - Peber
---



Bring en gryde med rigeligt saltet vand i kog. Sæt en pande over medium
varme, kom vermouth ved, og reducér til det halve. Trim top og bund af
squashen, og halvér den. Skær hver af de halve squash i skiver, gerne
nogle millimeter tykke. Når vermouthen er reduceret, kommes smørret ved
sammen med ærterne og skiverne af squash. Krydr med salt og peber, og øg
varmen, så panden kommer i kog. Kom samtidig pastaen i det kogende vand.
Kog pastaen i 2 minutter mens grøntsagerne dampes i blanding af smør og
vermouth. Efter 2 minutter tages pastaen op og blandes med grøntsagerne
i panden sammen med noget af pastakogevandet. Kog det hele sammen 1-2
minutter, og smag til med salt, peber og citronsaft.

*Note: Denne ret er et eksempel på hvordan en ret kan fungere med nogle
få gode ingredienser. Derfor er det vigtigt at pastaen er af god
kvalitet, hvis ikke hjemlavet, samt at squashen er lille og økologisk,
så den forbliver fast efter tilberedning.*







