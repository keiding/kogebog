---
title: "Farsbrød"
draft: false
weight: 1
noOfServings: 6
ingredients:
  - 500 gram hakket oksekød
  - 2 løg
  - 2 fed hvidløg
  - 1 æg
  - 1 kop sødmælk
  - 2 håndfulde rasp
  - 80 gram pistacienødder
  - Muskatnød
  - Salt
  - Peber
---

Udblød rasp i sødmælk en halv time. Imens steges et fintsnittet løg og
et fed hvidløg indtil klaret, hvorefter de afkøles. Når raspen har
trukket med mælken, røres det sammen med et æg og samles med det hakkede
oksekød sammen med pistacienødder, salt, peber, muskatnød og den
nedkølede løgmasse.

Sæt på køl en lille halv time, og form efterfølgende til et farsbrød.
Bag ved 180 grader uden varmluft indtil gennemstegt, cirka en lille
time. Lad farsbrødet hvile et kvarter før det serveres.

Velegnet sammen med smørdampet spidskål og syltede tyttebær.

*Note: Ligesom til hakkebøffer er tricket til et godt farsbrød at undgå
at overarbejde kødet, så det bliver sejt. Traditionelt brugte man
brødkrummer til at strække kødet mængdemæssigt, men det er også med til
at gøre et farsbrød mørt.*

