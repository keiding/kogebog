title: "Confiteret andelår"
draft: false
weight: 1
noOfServings: 4
ingredients:
	- 4 andelår
	- Andefedt/neutral olie
	- Krydderurter (gerne friske)
	- 2-3 enebær
	- Salt
---

I en minihakker eller morter køres salt, peber, timian, rosmarin,
laurbærblade og enebær til et groft pulver. Andelår saltes let med
krydderblandingen og sættes på køl natten over i en ren bøtte med låg.

Dagen efter skylles og duppes lårene grundigt af med køkkenrulle.
Derefter kommes de i et ovnfast fad med høj kant og dækkes af andefedt;
en neutral olie kan til nød også bruges. Det er en god idé at bruge et
fad, hvis størrelse passer til mængden af andelår, da man derved behøver
mindre fedtstof for at dække dem. Kom fadet i en 120 grader varm ovn
uden varmluft, og bag indtil kødet er meget mørt, typisk 3-5 timer,
afhængigt af hvor stort et fad, man bruger -- og dermed hvor længe, der
går før det kommer op i temperatur.

Andelårene køles ned i deres fedtstof og holdes dækket af fedt i
køleskabet, hvis de bruges inden for kort tid. Ellers kan de holdes på
frys, hvor de dog ikke skal være dækkede af fedtstof, da det så bliver
meget svært at tage et lår fra.

Ved servering steges andelårene sprøde på skindsiden og varmes igennem i
en lun ovn.

*Note: Kan også laves med hønselår i stedet. Vær opmærksom på at det er
vigtigt, at den bøtte, man bruger til at salte sine andelår i, er meget
ren.*


