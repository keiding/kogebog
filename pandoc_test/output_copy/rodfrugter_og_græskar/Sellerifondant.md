title: "{}"
draft: false
weight: 1
noOfServings: 2
ingredients:
	- ½ hoved knoldselleri
	- 2 fed hvidløg, knuste
	- 2-3 laurbærblade
	- 3-4 kviste frisk timian
	- Salt
	- Peber
---

Et renset og halveret hoved af knoldselleri skæres over på midten, så
man har to kvarte, og derefter i skiver på langs i en tykkelse på
omkring 2 centimeter. Skiverne krydres grundigt med salt og peber på
alle sider og brunes i en blanding af smør og olivenolie over medium
varme, cirka 7-8 minutter. Brug en gryde eller pande, der passer i
størrelsen, så selleriskiverne fylder panden ud uden at ligge for tæt.
Når skiverne er gyldne på den ene side, vendes de. Hvidløg, timian og
laurbærblade kommes ved, og skiverne steges videre indtil de også er
gyldne på den anden side. Derefter kommes vand på, så skiverne knapt er
dækket. Kog roligt med låg sat på klem indtil alt vandet er kogt væk og
sellerien er mør.

*Note: En fondant er et sted mellem stegt og dampet. Det er en vigtig
del af tilberedningen at al væden koges væk igen, så sellerien bliver
glaseret i en emulsion af fedtstoffet og en smule af væden, hvor begge
dele har taget smag fra hvidløgene, laurbærbladene og timianen.*

