title: "{}"
draft: false
weight: 1
noOfServings: 
ingredients:
	- 200 gram Puy-linser (også solgt som delikatesselinser)
	- 125 ml tør vermouth
	- 1 stort løg
	- 1 stor gulerod
	- 2 stængler blegselleri
	- 2 fed hvidløg
	- 2 spsk. tomatpuré
	- 1 dåse flåede tomater
	- Olivenolie
	- Grøntsagsfond
	- Sherryeddike
	- Cayennepeber
	- Salt
	- Peber
	- Sukker
---

Snit løg, hvidløg og blegselleri fint, skyl linserne under koldt vand,
og riv guleroden groft. Sautér løg, hvidløg og blegselleri i olivenolie
med et nip salt og peber over moderat varme indtil klare. Kom tomatpuré
ved, og sautér indtil puréen begynder at tage en rustrød farve og dufte
sødt. Kog gryden af med den tørre vermouth, og reducér med en tiendedel.
Kom linser, gulerod og flået tomat ved sammen med en stor kop
grøntsagsfond. Dæk gryden med et låg sat på klem, og lad retten simre
30-35 minutter indtil linserne er møre, men stadig faste, og spæd til
med mere grøntsagsfond hvis linserne begynder at koge tørre. Smag til
med salt, peber, cayennepeber og sukker samt eventuelt en anelse
sherryeddike.

