---
title: Hjemmelavet pasta uden maskine
draft: false
weight: 1
noOfServings: 
ingredients:
  - 2 æg
  - 160-170 gram tipo 00 mel
  - 1 stort nip salt
---

Lav en brønd af mel, og kom æg og salt i midten. Pisk langsomt melet ind
i ægget med en gaffel indtil det ikke længere er flydende. Skrab gaflen
ren med fingrene, og ælt resten af melet og æggemassen sammen. Da det er
en meget tør dej, kan den være hård at ælte; brug eventuelt én hånd til
at skubbe dejen væk med håndfladerne, og træk den tilbage med fingrene
uden at dejen slipper køkkenbordet. Når dejen er elastisk, glat og blank
i overfladen, pakkes den ind i køkkenfilm og sættes på køl inden brug,
mindst 30 minutter.

Når pastaen skal rulles ud, drysses køkkenbordet rundhåndet med mel.
Pastaen tages ud af filmen og drysses ligeledes med mel. Med en
kagerulle rulle den ud på langs og foldes tilbage over sig selv i
tredjedele. Rotér dejen 90 grader, og gentag indtil den er foldet og
rullet 3 gange i alt.

Rul derefter pastaen ud til en passende tykkelse. Vær opmærksom på at
der er plads nok til at rulle pastaen ud. Hvis det ikke er tilfældet, må
man dele pastaen i mindre stykker og gøre det over flere omgange. Når
pastaen er cirka 1,5 mm tyk, skæres den ud i den bredde, man ønsker, og
drysses let med mel, så pastaen ikke klistrer sammen.

*Note: Dejen vil virke våd i starten, men hold igen med melet, da den
bliver mere tør efterhånden som æggene absorberer melet. Virker den for
tør, kan man fugte sine hænder med koldt vand og ælte videre indtil
vandet er inkorporeret.\

