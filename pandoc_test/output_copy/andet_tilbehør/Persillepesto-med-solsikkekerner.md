---
title: "Persillepesto med solsikkekerner"
draft: false
weight: 1
noOfServings: 
ingredients:
  - 1 stort bundt persille (stilkene kan bruges eller gemmes til anden brug)
  - 1 håndfuld solsikkekerner
  - 1 økologisk citron
  - 20 gram parmesan
  - ½-1 dl olivenolie
---

Rist kernerne gyldne på en tør pande, og sæt til side. Blanchér
persillen i spilkogende saltet vand, og stop kogningen i rigeligt koldt
vand. Klem vandet ud af den afkølede persille, og kør i en minihakker
sammen med resten af ingredienserne indtil pestoen er så grov, eller
glat, som man ønsker den. Smag til med salt, peber og citronsaft.

*Note: Dette er et lidt billigere modsvar til den klassiske pesto med
pinjekerner og basilikum. Dog slipper man ikke udenom den lidt dyre
parmesanost, der er en forudsætning for at lave en pesto med god og
fyldig smag. Andre lagrede og umamirige oste kan dog sagtens bruges i
stedet.*

