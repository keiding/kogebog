---
title: Kogte nye kartofler
draft: false
weight: 1
noOfServings: 4
ingredients:
  - 1 kilo nye kartofler
  - Salt
---

Skyl og rens kartoflerne, og dæk med koldt vandt tilsmagt med salt. Vær
varsom med at oversalte kartoflerne, især hvis kartoflerne er små. Sigt
efter at kogevandet smager lidt mindre salt end havvand. Bring vandet i
kog og reducér varmen så kartofler simrer. Regn med 10-15 minutters
tilberedningstid afhængigt af størrelsen. Når kartoflerne er næsten
tilberedte, slukkes blusset og kartoflerne trækker færdigt i det varme
vand.

