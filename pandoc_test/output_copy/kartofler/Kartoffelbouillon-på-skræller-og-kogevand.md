---
title: "Kartoffelbouillon på skræller og kogevand"
draft: false
weight: 1
noOfServings: 
ingredients:
	- Skræl fra 500 gram kartofler
	- 1 fed hvidløg
	- 1 laurbærblad
	- 10 korianderfrø
	- Peber
---

Skræl kartoflerne, og vend skrællerne i lidt neutral olie med et nip
salt. Spred i ét lag på en bradepande, og brun i ovnen ved 175 grader
varmluft. Kog kartoflerne i saltet vand med et meget lille nip sukker
samt et helt fed hvidløg og laurbærblade.

Fjern kartoflerne fra kogevandet, og tilsæt i stedet de brunede skræller
samt lidt timian, korianderfrø og sorte peberkorn. Bring til
kogepunktet, sluk blusset, og lad det trække i cirka 20 minutter.

Sigt og køl. Kan bruges i stedet for mørk hønsefond.

*Note: Ofte smider man bare skrællerne ud, og selvom det ikke er et
stort spild, sidder der rigtig meget god smag gemt i skrællen som nemt
kan trækkes ud i kogevandet, så man får en velsmagende og alsidig
bouillon. Det skal dog bemærkes, at vælger man gøre dette, skal man
reducere saltindholdet i kartoflernes kogevand en anelse; her kan man
med fordel sigte efter at vandet smager som en lidt kedelig suppe.*


