---
title: Spejlæg
draft: false
weight: 1
noOfServings: 
ingredients:
  - Æg
  - Salt
  - Peber
  - Smør
---

En slip-let-pande varmes over middelhøj varme. Smelt smør så bunden af
panden er let dækket, og lad det bruse op. Når smørret er bruset af,
slås æggene ud i panden og krydres med salt og peber. Steg æggene over
middel varme, så bunden bliver gylden uden at hviden bliver
overtilberedt og hård. Har man meget friske æg, vil æggehviden stadig
binde sig til blommen. Er det tilfældet, og vil man gerne have
gennemtilberedt sin æggehvide, men stadig have en løbende blomme, kan
man sprede hviden omkring æggeblommen let med en paletkniv.

