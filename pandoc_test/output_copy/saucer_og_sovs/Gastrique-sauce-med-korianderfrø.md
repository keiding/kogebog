---
title: "Gastrique-sauce med korianderfrø"
draft: false
weight: 1
noOfServings: 
ingredients:
	- 60 gram brun farin
	- 280 gram hvidvin
	- 1 gram peber
	- 4 gram Worcestershire sauce
	- 10 gram hele korianderfrø
	- 100 gram æbleeddike
	- 1-1¼ liter kalvefond
	- ½ fed hvidløg, kernen fjernet
---

Hvidløg, farin og koriander karamelliseres. Når ¼ af farinen er smeltet,
tilsættes Worcestershire og reduceres væk. Eddiken tilsættes og
reduceres til sirup, hvorefter hvidvinen tilsættes og reduceres til en
sirup. Fond tilsættes, og saucen reduceres indtil den dækker bagsiden af
en ske, hvorefter den passeres igennem en spidssigte eller etamine.

*Note: Når denne sauce startes, skal man virkelig være over den, da den
brune farin let brænder på og dermed bliver meget bitter. Sker dette,
bør man starte på ny. Det er på papiret en lidt kompleks sauce, men de
fleste vil have succes med at lave den, så længe man har forberedt sig
godt og kan tage det et trin ad gangen. Saucen er fantastisk til lam,
vildt og oksekød.*

