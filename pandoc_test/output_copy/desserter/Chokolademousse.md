title: "Chokolademousse"
draft: false
weight: 1
noOfServings: 2-3
ingredients:
	- 75 gram chokolade (70-80 %)
	- 2 bægre pasteuriserede æggehvider
	- 2 strøgne spsk. sukker
	- 75 gram piskefløde
	- Citronsaft
---

Smelt chokoladen i en varmefast skål sat over en gryde med simrende
vand. Imens piskes æggehviderne til en fransk marengsmasse, ved først at
piske hviderne let luftige med nogle dråber citronsaft. Citronsaften
hjælper til at holde hviderne samlet mens de piskes. Når hviderne
begynder at blive luftige, kommes sukkeret i gradvist, mens der fortsat
piskes. Pisk indtil hviderne er stive og blanke. Sæt til side. Når
chokoladen er smeltet, tages den af varmen, og køles ned til mellem 35
og 40 grader. Imens piskes fløden indtil den tykner let, uden dog at
danne skum. Når chokoladen er kølet, blandes den med piskefløden til en
ganache. Kom derefter en tredjedel af æggehviderne i ganachen, og bland
sammen. Fold forsigtigt resten af æggehviderne i for at bevare så meget
luft i moussen som muligt. Dette gøres ved at køre en dejskraber i
halvcirkler langs skålens kant og ind under moussen, mens skålens
roteres med den anden hånd. Kom moussen i serveringsglas, og derefter på
køl i 3-6 timer, dækket af køkkenfilm.

*Note: Kvaliteten af moussen vil i det store og hele afhænge af
kvaliteten af den chokolade, der bruges.*

