# Vinaigrette

En vinaigrette er en blanding af olie og eddike eller citrussaft, der
kan bruges både som dressing til salater, men også til at løfte smagen
af andre retter, såsom sauteret fennikel eller grillet squash.
Blandingen er som regel 1 del eddike til 3 dele olie, men det afhænger
af eddikens skarphed. Når man bruger vinaigrette, skal man ikke bruge
mere, end hvad der blot understøtter smagen af det, man smager til --
man skal med andre ord prøve at undgå at drukne ting i dressing.

Smag altid grønne salater til med vinaigrette lige før servering, så
bladene ikke falder sammen.

