# Kartoffel fondant
*Til 2 personer*
 


## Ingredienser

2 store bagekartofler
200-300 ml mørk hønsefond
30 gram smør
2 fed hvidløg, knuste
4 kviste timian eller rosmarin
Salt
Peber


## Opskrift
<div align="justify">
Skræl kartoflerne og skær over på midten. Dæk med koldt vand i en stor skål og lad stå en halv til en hel time, gerne hvor vandet skiftes halvvejs. Forvarm en ovn til 180 grader varmluft. Dub kartoflerne tørre på køkkenrulle og krydder grundigt med salt og peber på alle sider. Brun kartoflerne med skærefladen nedad, i smør tilsat hvidløg og krydderurter, over middelhøj varme, indtil dybt karamelliseret. Brug en ovnfast gryde eller pande hvor kartoflerne har plads imellem sig, men næsten fylde bunden ud. Når kartoflerne er grundigt brunet, vendes de med skærefladen op og hønsefond kommes ved indtil kartoflerne næsten er dækket. Dæk gryden med et låg sat på klem og bag kartoflerne færdige i ovnen indtil fonden er kogt væk og kartoflerne er møre. Glaser kartoflerne i det resterende fedtstof i bunden af panden og server.
</div>
